
# index

## Welkom bij Het Belastinghuis.

Een onafhankelijk fiscaal en juridisch advieskantoor dat staat voor:

- Kwalitatief goede dienstverlening
- Sterke betrokkenheid en interesse bij de cliënt
- Geen onnodige advisering
- Gemotiveerde adviseurs
- Concrete oplossingen
- Meedenken met de cliënt
- Korte lijnen binnen de organisatie
- Efficiënte werkwijze
- Uitgebreid netwerk van specialisten

Tot onze cliënten behoren ondernemers, zowel kleine als middelgrote
vennootschappen, particulieren en accountants/administratiekantoren. Deze
kantoren schakelen ons in vanwege onze specialistische fiscale kennis.

Indien u naast fiscale en juridische dienstverlening nog andere advisering
nodig heeft, brengen wij u graag in contact met andere specialisten, waaronder
accountants, (salaris)administrateurs, advocaten en notarissen, uit ons
uitgebreide netwerk.


Princenhil 30
4926EG Lage Zwaluwe
0621588136
0168853652
me@belastinghuis.nl


# Filosofie

## Voor ondernemers en particulieren.

Zowel ondernemers als particulieren worden op allerlei gebieden geconfronteerd
met ingewikkelde en snel veranderende wetgeving. Met name op fiscaal gebied
zijn de regels complex en ondoorzichtig geworden. De fiscaliteit heeft zich
ontwikkeld tot een specifiek vakgebied. Ook ondernemers kiezen er steeds vaker
voor om de fiscale en juridische advisering onder te brengen bij één
specialist.

Het Belastinghuis richt zich specifiek op deze combinatie. Door intensieve
samenwerking met andere specialisten, zoals accountants,
(salaris)administrateurs, advocaten en notarissen wordt u optimaal geadviseerd.
Een bijkomend voordeel van deze wijze van samenwerking is dat alle specialisten
elkaar "scherp" houden. Dit leidt tot een betere kwaliteit van de
dienstverlening.

Inherent aan het beroep van fiscalist en jurist is het kunnen inspringen op
snel wijzigende wetgeving. Een open en eerlijke relatie met de cliënt maakt het
mogelijk om alert te reageren op relevante wijzigingen. Dit geldt niet alleen
voor nieuwe wetgeving en jurisprudentie, die voor u van belang kan zijn, maar
ook voor veranderingen die u zelf doormaakt.

De werkwijze van Het Belastinghuis kenmerkt zich dan ook door een sterke
betrokkenheid in combinatie met kwalitatief goede dienstverlening.


# Diensten

## Wij helpen u graag op weg.

De dienstverlening van Het Belastinghuis bestaat uit advisering op fiscaal en
juridisch gebied, in de breedste zin van het woord. Uiteraard valt het
verzorgen van fiscale aangiften hier ook onder. Onderstaand een greep uit de
werkzaamheden die wij voor u kunnen verrichten.

Fiscaal:

- Begeleiden startende ondernemers
- Oprichten van BV's
- Herstructureren van ondernemingen
- Financiële, Estate en Vermogensplanning
- Pensioenen
- Bedrijfsopvolging
- Begeleiding bij boekenonderzoeken
- Opzetten van ondernemingsstructuren
- Onderhandelen met de belastingdienst
- Fiscale review van de onderneming
- Verzorgen van verzoek-, bezwaar- en beroepschriften

Juridisch:

- Opstellen van contracten
- Beoordelen van notariële akten
- Begeleiding bij echtscheiding

Aangiften:

- Aangifte inkomstenbelasting
- Aangifte vennootschapsbelasting
- Aangifte omzetbelasting
- Aangifte erfbelasting
- Aangifte dividendbelasting

Heeft u andere vragen of wensen, bel gerust op 06-21588136.


# Contact

## Neem gerust contact op.

Miriam Jansen heeft het VWO gevolgd op het Christelijk Lyceum te Zeist. Na haar
eindexamen heeft zij Nederlands recht gestudeerd aan de Universiteit Leiden. In
1984 is zij cum laude afgestudeerd. Haar aandacht werd getrokken door het
fiscale recht. In 1984 is zij gaan werken bij een van de voorlopers van PwC en
heeft zij een aanvang gemaakt met de studie postdoctoraal belastingkunde aan de
Tilburg University. Deze studie heeft zij in 1988 met genoegen afgerond.

In de ruim tien jaar dat zij bij PwC werkzaam is geweest heeft zij zich
ontwikkeld tot een allround belastingadviseur met ruime kennis van het civiele
recht. In 1991 heeft zij een eigen belastingadvieskantoor opgestart te
Rotterdam. Tot op heden werkt zij zelfstandig als fiscaal en juridisch adviseur
met een uitgebreid netwerk van accountants, administrateurs, advocaten,
notarissen en economen.
